CICERO

Antonium esse maluerit, a quo ista petenda essent ?
Vindici quidem alienae dominationis, non vicario, ec·
quis supplicat, ut optime meritis de re publica liceat
3 esse salvis Ρ Ista vero imbecillitas et desperatio,
cuius culpa non magis in te residet quam in omnibus
aliis, et Caesarem in cupiditatem regni impulit et
Antonio post interitum illius persuasit, ut interfecti
locum occupare conaretur, et nunc puerum istum ita
extulit, ut tu iudicares precibus esse impetrandam
salutem talibus viris misericordiaque unius vix etiarn
nunc viri tutos fore nos, haud ulla² alia re. Quod si
Romanos nos esse meminissemus, non audacius do-
minari cuperent postremi homines, quam id nos pro-
hiberemus, neque magis irritatus esset Antonius
regno Caesaris quam ob eiusdem mortem deterrituS.
4 Tu quidem, consularis et tantorum scelerum vindex—
quibus oppressis vereor ne in breve tempus dilata
sit abs te pernicies—, qui potes intueri, quae gesseris,
simul et ista vel probare vel ita demisse ac facile pati,
ut probantis specimen habeas ? quod autem tibi cum
Antonio privatim odium? nempe, quia postulabat
haec, salutem ab se peti, precariam nos incolumita—

tem habere, a quibus ipse libertatem accepisset, esse

² Var. lect. aut nulla.

720

