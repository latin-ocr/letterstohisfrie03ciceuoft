CICERO

citum adduceres, neque id arbitrarer dubitare tuos
necessariOS‚ rogatus sum a prudentissima et diligen-
tissima femina, matre tua, cuius omnes curae ad te
referuntur et in te consumuntur, ut venirem ad se
a. d. vm. Kal. Sextiles: quod ego, ut debui, sine
mora feci, Cum autem venissem, Casca aderat et La-
beo et Scaptius. At illa rettulit quaesivitque, quid-
nam mihi videretur, arcesseremusne te atque id tibi
conducere putaremus, an tardare ac commorari te
2 melius esset. Respondi id, quod sentiebam, et digni-
tati et existimationi tuae maxime conducere te primo
quoque tempore ferre praesidium labenti et inclinatae
paene rei publicae ; quid enim abesse censes mali in
eo bello, in quo victores exercitus fugientem hostem
persequi noluerint et in quo incolumis imperator,
honoribus amplissimis fortunisque maximis, coniuge,
liberis, vobis affinibus ornatus, bellum rei publicae
indixerit ? Quid dicam “ in tanto senatus populique
consensu,” cum tantum resideat intra muros mali?
3 Maximo autem, cum haec scribebam, officiebar do-
lore, quod, cum me pro adulescentulo ac paene puero
res publica accepisset vadem, vix videbar, quod pro-
miseram, praestare posse. Est autem gravior et
difficilior animi et sententiae, maximis praesertim
in rebus, pro altero quam pecuniae obligatio: haec
enim solvi potest et est rei familiaris iactura tolera-

 

⁰ Lepidus.
732

