CICERO

nisi Lepidus perdere omnia et perire ipse cum
suis concupivisset—‚ tua nobis auctoritate opus est
ad collocandum aliquem civitatis statum ; sive etiam
nunc certamen reliquum est, maxima spes est cum
in auctoritate tua, tum in exercitus tui viribus. Sed
propera, per deos i scis, quantum sit in temporibus,

13 quantum in celeritate. Sol-oris tuae filiis quarn dili-
genter consulam, spero te ex matris et ex sororis
litteris cogniturum: qua in causa maiorem habeo
rationem tuae voluntatis, quae mihi carissima est,
quam, ut quibusdam videor, constantiae meae ; sed
ego nulla in re malo quam in te amando constans
et esse et videri.

xxv (Ι. 16)

Μ. BRUTUS S. D. M. CICERONI
In castris, A.u.c. 711

l Particulam litterarum tuarum, quas misisti Octavio,
legi missam ab Attico mihi. Studium tuum curaque
de salute mea nulla me nova voluptate affecit; non
solum enim usitatum, sed etiam cotidianum est aliquid
audire de te, quod pro nostra dignitate fideliter atque
honorifice dixeris aut feceris, At dolore, quantum
maximum capere animo possum, eadem illa pars epis-
tulae scripta ad Octavium de nobis affecit. Sic enim
illi gratias agis de re publica, tam suppliciter ac

716

