CICERO

LXXIII

M. Τ. C. s. Ι). Q. PHILIPPO PRocos.
Anno incerto.

1 Gratulor tibi, quod ex provincia salvum te ad tuos
recepisti, incolumi fama et republica. Quod si Romae
te vidissem, coram gratias egissem, quod tibi L.
Egnatius, familiarissimus meus absens, L. Oppius

2 praesens curae fuisset. Cum Antipatro Derbete mihi
non solum hospitium, verum etiam summa familia-
ritas intercedit. Ei te vehementer succensuisse
audivi, et moleste tuli. De re nihil possum iudicare,
nisi illud mihi certe persuadeo, te, talem virum, nihil
temere fecisse. A te autem, pro vetere nostra
necessitudine, etiam atque etiam peto, ut eius filios,
qui in tua potestate sunt, mihi potissimum condones,
nisi quid existimas in ea re violari existimationem
tuam. Quod ego si arbitrarer, numquam te rogarem,
mihique tua fama multo antiquior esset, quam illa
necessitudo est. Sed mihi ita persuadeo (potest fieri,
ut fallar), eam rem laudi tibi potius quam vitupera-
tioni fore. Quid fieri possit, et quid mea causa facere
possis (nam, quin velis, non dubito), velim, si tibi
grave non erit, certiorem me facias.

⁰ Q. Marcius Philippus appears to have been governor of
Asia, though in what year is unknown.

¹² Both he and L. Oppius were bankers in Philippus's
province. See Epp. 44 and 45 above.
x ⁰ Derbe was in Lycaonia. Nothing more is known of
Α ntipater.

166

