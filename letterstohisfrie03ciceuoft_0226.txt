CICERO

quid nobis faciendum sit. Tu modo ad me velim
onmia diligentissime perscribas ; etsi magis iam rem,
quam litteras debeo exspectare. Cura, ut, valeas et
ita tibi persuadeas, mihi te carius nihil esse, nec
umquam fuisse. Vale, mea Terentia, quam ego
videre videor,itaque debilitor lacrimis. Vale. Pridie
Kalendas Decembr.

IV

TULLIUS S. P. D. TERENTIAE ET TULLIOLAE ET
CICERONI SUIS

Brundisi, A.u.c. 696.

lEgo minus saepe ad vos do litteras, quam possum,
propterea quod eum omnia mihi tempora sunt misera,
tum vero, cum aut scribo ad vos aut vestras lego,
conficior lacrimis, sic ut ferre non possim. Quod
utinam minus vitae cupidi fuissemus! certe nihil,
autnon multum in vita mali vidissemus. Quod si nos
ad aliquam alieuius commodi aliquando recuperandi
spem fortuna reservavit, minus est erratum a nobis;
sin haec mala fixa sunt, ego vero te quam primum,
mea vita, cupio videre et in tuo complexu emori,
quando neque di, quos tu castissime coluisti, neque
homines, quibus ego semper servivi, nobis gratiam
2 rettulerunt. Nos Brundisi apud M. Laenium Flaccum
dies xm fuimus, virum optimum, qui periculum
fortunarum et capitis sui prae mea salute neglexit,

⁰ It was to iliis 31. Laenius Flaccus that Cicero, when
governor of Cilicia, refused the post of praefectus on the
ground that he was a banker. 'I‘yrrell thinks that it was
another man of the same name, but it is highly improbable

194

