M. TULLI CICERONIS EPISTULARUM
AD FAMILIARES

LIBER DECIMUS QUARTUS
I

TULLIUS S. D. TERENTIAE SUAE, TULLIOLAE SUAE,
CICERONI SUO

Incohata Thessalonicae, finita Dyrrachi, A.U.c. 696.

1 Et litteris multorum et sermone omnium perfertur
ad me, incredibilem tuam virtutem et fortitudinem
esse teque nec animi, neque corporis laboribus defati-

gari. Me miserum Ξ te, ista virtute, fide, probitate,

humanitate, in tantas aerumnas propter me incidisse l

Tulliolamque nostram, ex quo patre tantas voluptates

capiebat, ex eo tantos percipere luctus Ξ Nam quid

ego de Cicerone dicam ? qui cum primum sapere
coepit, acerbissimos dolores miseriasque percepit.

Quae si, ut tu scribis, fato facta putarem, ferrem

paullo facilius ; sed omnia sunt mea culpa commissa,

qui ab iis me amari putabam, qui invidebant, eos non

⁶ All the letters in this book are from Cicero to his wife
Terentia and his family in Rome. Nothing is known of
Terentia before her marriage with Cicero. She was a
woman of sound common sense and firmness of character.
It is doubtful whether Cicero's suspicions of her extravagance

180

