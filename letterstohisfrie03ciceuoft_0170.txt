CICERO

Nam eius opera, consilio, scientia rei militaris vel
maxime intellego me et rempublicam adiuvari posse.
Quod nisi tanta res eius ageretur, nec ipse adduci
potuisset, ut a me discederet, neque ego, ut eum a
me dimitterem. Ego in Ciliciam proficisci cogito
circiter Kal. Mai. Ante eam diem Anneius ad me

2 redeat oportet. Illud quod tecum et coram et per
litteras diligentissime egi, id et nunc etiam atque
etiam rogo curae tibi sit, ut suum negotium, quod
habet cum populo Sardiano, pro causae veritate et
pro sua dignitate conficiat. Intellexi ex tua oratione,
cum tecum Ephesi locutus sum, te ipsius M. Annei
causa onmia velle, Sed tamen sic velim existimes,
te mihi nihil gratius facere posse, quam si intellexero,
per te illum ipsum negotium ex sententia confecisse 3
idque quam primum ut efficiaS, te etiam atque etiam
rogo.

LVIII

Μ. CICERO C. TITIO L· F. RUFO PR. URBANO S.
Laodiceae, Ars. 704.

L. Custidius est tribulis et municeps et familiaris
meus. Is causam habet3 quam causam ad te de-
feret. Commendo tibi hominem, sicuti tua fides et

meus pudor postulat, tantum, ut faciles ad te aditus
138

