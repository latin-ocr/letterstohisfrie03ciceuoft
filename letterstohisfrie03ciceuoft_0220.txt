CICERO

nunc, mea Terentia, sic vexari, sic iacere in lacrimis
ct sordibus ! idque fieri mea culpa, qui ceteros ser-
xgjvavi, ut nos periremus ! Quod de domo scribis, hoc
est de area, ego vero tum denique mihi videbor
restitutus, si illa nobis erit restituta. Verum llaec
non sunt in nostra manu. Illud doleo, quae impensa
facienda est, in eius partem te miseram et despoliatam
venire. Quod si conficitur negotium, omnia con-
sequemur3 sin eadem nos fortuna premet, etiamne
reliquias tuas misera proicies ? Obsecro te, mea vita,
quod ad sumptum attinet, sine alios, qui possunt, si
modo volunt, sustinere, et valetudinem istam in-
firmam, si me amas, noli vexare. Nam mihi ante
oculos dies noctesque versaris. Omnes labores te
excipere video: timeo, ut sustineas. Sed video in
te esse omnia. Quare, ut id, quod speras et quod
4 agis, consequamur, servi valetudini. Ego, ad quos
scribam, nescio, nisi ad eos, qui ad me scribunt, aut
ad eos, de quibus ad me vos aliquid scribitis. Longius,
quoniam ita vobis placet, non discedam ; sed velim,
quam saepissime litteras mittatis, praesertim, si quid
est firmius, quod speremus. Valete, mea desideria,
valete. A. d. 111. Nonas Octobri Thessalonica.

⁰ On the day he went into exile, Cicero's house on the

lPatilatine was burnt down, so that nothing but the site was
e .

188

