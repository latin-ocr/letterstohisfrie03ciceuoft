CICERO

autem ’tribuo nonnumquam in vulgus, sed plerumque
necessariis, ut hoc tempore. Nam cum T. Ampio
Balbo mihi summa familiaritas necessitudoque est.
Eius libertum, T. Ampium Menandrum, hominem
frugi et modestum et patrono et nobis vehementer
probatum, tibi commendo maiorem in modum.
Vehementer mihi gratum feceris, si, quibuscumque
rebus sine tua molestia poteris, ei commodaris.
Quod ut facias, te vehementer etiam atque etiam

rogo.
LXXI

M. Τ. C. S. D. P. SERVILIO COLLEGAE
Romae, A u.c. 708.

Multos tibi commendem necesse est,quonium om-
nibus nota nostra necessitudo est tuaque erga me
benevolentia. Sed tamen etsi omnium causa, quos
commendo, velle debeo, tamen cum omnibus non
eadem mihi eausa est. T. Agusius et comes meus
fuit illo miserrimo tempore et omnium itinerum,
navigationum, laborum, periculorum meorum socius ;
neque hoc tempore discessisset a me, nisi ego ei
permisissem. Quare sic tibi eum commendo, ut
unum de meis domesticis et maxime necessariis.
Pergratum mihi feceris, si eum ita ‘trac-tans, ut
intellegat, hanc commendationem sibi magno usu
atque adiumento fuisse.

 

 

⁰ The tuba belli civilem see ii. 16. 3.
162

