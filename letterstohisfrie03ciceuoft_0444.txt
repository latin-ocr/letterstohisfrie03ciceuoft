CICERO

imperii3 cuius summa gravitas ab illo philosopho
cum singulari comitate coniungitur3 (quos quidem
libros non sine causa noster ille Africanus de manibus
ponere non solebat 3 nullum est enim praetermissum
in his officium diligentis et moderati imperi ς) eaque,
si sic coluit ille, qui privatus futurus numquam fuit,
quonam modo retinenda sunt iis, quibus imperium
ita datum est, ut redderent, et ab his legibus datum
24 est, ad quas revertendum est? Ac mihi quidem
videntur huc omnia esse referenda iis, qui praesunt
aliis, ut ii, qui erunt eorum in imperio, sint quam
beatissimi3 quod tibi et esse antiquissimum, et ab
initio fuisse, ut primum Asiam attigisti, constante
fama atque omnium sermone celebratum est. Est
autem non modo eius, qui sociis et civibus, sed etiam
eius, qui servis, qui mutis pecudibus praesit, eorum,
25 quibus praesit, commodis utilitatique servire. Cuius
quidem generis constare inter omnes video abs te
summam adhiberi diligentiam3 nullum aes alienum
novum contrahi civitatibus ; vetere autem magno et
gravi multas abs te esse liberatas ; urbes complures,
dirutas ac paene desertas, (in quibus unam Ioniae
nobilissimam, alteram Cariae, Samum et Halicarnas-

suin,) per te esse recreatas3 nullas esse in oppidis

412

