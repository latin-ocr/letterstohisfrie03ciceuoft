CICERO
xlv (Ι. 2)

Μ. CICERO S. D. M. BRUTO
Rornae, A.u.c. 711

1 Scripta ct obsignata iam epistula litterae mihi red-
ditae sunt a te plenae rerum novarum, maximeque
mirabile Dolabellam quinque cohortes misisse in
Chersonesum. Adeone copiis abundat, ut is, qui ex
Asia fugere dicebatur, Europam appetere conetur?
quinque autem cohortibus quidnam se facturum arbi-
tratus est, curn tu eo loco quinque legiones, optimum
equitatum, maxima auxilia haberes? quas quidem
cohortes spero iam tuas esse, quoniam latro ille tam

2 fuit. demens. Tuum consilium vehementer laudo,
quod non prius exercitum Apollonia Dyrrhachioque
movisti, quarn de Antonii fuga audisti, Bruti erup-
tione, populi Romani victoria. Itaque, quod scribis
postea statuisse te ducere exercitum in Chersonesum
nec pati sceleratissimo hosti ludibrio esse imperium
populi Romani, facis ex tua dignitate et ex re publica.

3 Quod scribis de seditione, quae facta est in legione
quarta decima fraude C. Antonii—in bonam partem
accipies—magis mihi probatur militum severitas
quam tua clementia. . . .

⁰ ‘she Gallipoli peninsula.

668

