l

Μ

CICERO

III

M. T. C. S. D. M. CATONI
In castris ad Iconium, A.u.c. 703.

Cum ad me legati, missi ab Antiocho Com-
mageno, venissent in castra ad Iconium a. d. 111. Kal.
Scptembr„ iique mihi nuntiassent, regis Parthorum
filiuni, quocum esset nupta regis Armeniorum soror,
ad Euphraten cum maximis Parthorum copiis multa-
rumque praeterea gentium magna manu venisse,
Euphratenque iam transire coepisse, dicique Arme-
nium regem in Cappadociam impetum esse facturum,
putavi, pro nostra necessitudine, me hoc ad te scri-
bere oportere. Publice propter duas causas nihil
scripsi ; quod et ipsum Commagenum legati dicebant
ad senatum statim nuntios litterasque misisse, et
existimabam, M. Bibulum proconsulem, qui circiter
Idus Sextiles ab Epheso in Syriam navibus profectus
erat, quod secundos ventos habuisset, iam in provin-
ciam suam pervenisse 3 cuius litteris omnia certiora
perlatum iri ad senatum putabam. Mihi, ut in
huiusmodi re tantoque bello, maximae curae est, ut,
quae copiis et opibus tenere vix possimus, ea man-
suetudine et continentia nostra, sociorum fidelitate
teneamus. Tu velim, ut consuesti, nos absentes

diligas et defendas,

R ⁰ Cato had returned from Cyprus in 56, and was now in
ome.

244

