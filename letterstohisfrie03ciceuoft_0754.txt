CICERO

arbitrium suum de re publica, quaerenda esse arma
putasti, quibus dominari prohiberetur: scilicet, ut illo
prohibito rogaremus alterum, qui se in eius locum
reponi pateretur, an ut esset sui iuris ac mancipii
γ res publica ? nisi forte non de servitute, sed de con-
dicione serviendi recusatum cst a nobis. Atqui ‘non
solum bono domino potuimus Antonio tolerare nos-
tram fortunam, sed etiam beneficiis atque honori-
bus ut participes frui, quantis vellemus ; quid enim
negaret eis, quorum patientiam videret maximum
dominationis suae praesidium esse ? Sed nihil tanti
fuit, quo venderemus fidem nostram et libertatem.
5 Hic ipse puer, quem Caesaris nomen incitare videtur
in Caesaris interfectores, quanti aestimet, si sit com-
mercio locus, posse nobis auctoribus tantum, quantum
profecto poterit, quoniam vivere per se et pecunias
habere et dici consulares volumus! Ceterum ne
nequidquam perierit ille (cuius interitu quid gavisi
sumus, si mortuo eo nihilo minus servituri eramus ?),
nulla cura adhibetur? Sed mihi prius onmia di deae-
que eripuerint quam illud iudicium, quo non modo
heredi eius, quem occidi, id non concesserim, quod
in illo non tuli, sed ne patri quidem meo, si reviviscat,

ut patiente me plus legibus ac senatu possit ι an hoc
722

