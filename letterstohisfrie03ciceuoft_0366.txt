CICERO

2 cupide profecti sunt, multi naufragia fecerunt. Nos
eo die cenati solvimus. Inde austro lenissimo, caelo
sereno, nocte illa et die postero in Italiam ad Hy-
druntem ludibundi pervenimus, eodemque vento
postridie (id erat a. d. vu. Kalend. Decembr.) hora
quarta Brundisium venimus3 eodemque tempore
simul nobiscum in oppidum introiit Terentia, quae
te facit plurimi. A. d. v. Kalend. Decembr. servus
Cn. Planci Brundisi tandem aliquando mihi a te
exspectatissimas litteras reddidit, datas Idibus No·-
vembr.‚ quae me molestia valde levarunt3 utinam
omnino liberassent! Sed tamen Asclapo medicus

3 plane confirmat, propediem te valentem fore. Nunc
quid ego te horter, ut omnem diligentiam adhibeas ad
convalescendum ? Tuam prudentiam, temperantiam,
amorem erga me novi ; scio te onmia facturum, ut
nobiscum quam primum sis. Sed tamen ita velim,
ut ne quid properes. Symphoniam Lysonis vellem
vitasses‚ ne in quartam hebdomada incideres. Sed
quoniam pudori tuo maluisti obsequi, quam vale·
tudini, reliqua cura. Curio misi, ut medico honos
haberetur, et tibi daret, quod opus esset3 me, cui

iussisset, curaturum. Equum et mulum Brundisi tibi

 

⁰ Now Otranto.

334,

