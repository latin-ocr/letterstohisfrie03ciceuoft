CICERO

dixit se relaturum. Nos agimus nihil cupide, eoque
4 est nostra pluris auctoritas. Italiae regiones de-
scriptae sunt, quam quisque partem tueretur. Nos
Capuam sumpsimus. Haec te scire volui. Tu etiam
atquc etiam cura, ut valeas, litterasque ad me mittas,

quotiescumque habebis, eui des. Etiam atque etiam
vale. D. pridie Idus Ian.

M. Τ. C. S. P. D. TIRONI SUO

Capuae. A .υ.(“. 705.

1 Quo in discrimine versetur salus mea et bonorum
omnium atque universae reipublicae, ex eo scire
potes, quod domos nostras, et patriam ipsam vel
diripiendam vel inflammandam reliquimus. In eum
locum res deducta est, ut, nisi qui deus vel casus

2 aliquis subvenerit, salvi esse nequeamus. Equidem
ut veni ad Urbem, non destiti omnia et sentire et
dicere ct facere, quae ad concordiam pertinerent ; sed
mirus invaserat furor non solum improbis, sed etiam
his, qui boni habentur, ut pugnare cuperent, me
clamante, nihil esse bello civili miserius. Itaque cum
Caesar amentia quadam raperetur et, oblitus nominis

atque ὴ( uorum suorum, Ariminum, Pisaurum, Anco-
342

