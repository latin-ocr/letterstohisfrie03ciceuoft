CICERO

societates publicanorum, quod quidem nollem ; maxi-
mis enim damnis affectus est. Sed tamen causa
communis ordinis mihi commendatissimi fecit amici-
tiam nostram firmiorem. Deinde versatus in utrisque
subselliis optima et fide et fama iam ante hanc com-
mutationem reipublicae petitioni sese dedit honorem-
que honestissimum existimavit fructum laboris sui.
3 His autem temporibus a me Brundisio cum litteris
et mandatis profectus ad Caesarem est ; qua in re et
amorem eius in suscipiendo negotio perspexi, et in
conficiendo ac renuntiando fidem. Videor mihi, cum
separatim de probitate eius et moribus dicturus
fuissem, si prius causam, cur eum tanto opere dilige-
rem, tibi exposuissem, in ipsa causa exponenda satis
etiam de probitate dixisse. Sed tamen separatim
promitto in meque recipio, fore eum tibi et voluptati
et usui. Nam et modestum hominem cognosces, et
pudentem, et a cupiditate omni remotissimum,
praeterea magni laboris summaeque industriae.
4 Neque ego haec polliceri debeo, quae tibi ipsi, cum
bene cognoris, iudicanda sunt ; sed tamen in omnibus
novis coniunctionibus interest, qualis primus aditus
sit, et qua commendatione quasi amicitiae fores
aperiantur. Quod ego his litteris efficere volui, etsi
id ipsa per se necessitudo quaesturae effecisse debet.

 

⁰ Either as barristcr and juryman, or as counsel for the
defence and for the prosecution.

ὸ Brought about by Caesar's victory over the Pompeian
army at Thapsus. (See Cliron. Summ. for 46 ac.)

42

