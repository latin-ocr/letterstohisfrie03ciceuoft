CICERO

tibi persuasum est, fore ceteros ab eo liberos, quo
invito nobis in ista civitate locus non sit ? Qui porro
id, quod petis, fieri potest. ut impetres ? Rogas enim,
velit nos salvos esse ς videmur ergo tibi salutem ac-
cepturi, cum vitam acceperimus? quam, si prius
dimittimus dignitatem et libertatem, qui possumus
6 accipere? An tu Romae habitare, id putas incolu-
mem esse? res, non locus oportet praestet istuc
mihi : neque incolumis Caesare vivo fui, nisi postea-
quam illud conscivi facinus, neque usquam exsul esse
possum, dum servire et pati contumelias peius odero
malis omnibus aliis. Nonne hoc est in easdem tene-
bras recidisse‚ si ab eo, qui tyranni nomen ascivit
sibi,—cum in Graecis civitatibus liberi tyrannorum
oppressis illis eodem supplicio afficiantur‚—petitur‚
ut vindices atque oppressores dominationis salvi sint ?
Hanc ego civitatem videre velim aut putem ullam,
quae ne traditam quidem atque inculcatam liberta-
tem recipere possit plusque timeat in puero nomen
sublati regis, quam confidat sibi, cum illum ipsum,
qui maximas opes habuerit, paucorum virtute subla-
tum videat? Me vero posthac ne commendaveris
Caesari tuo, ne te quidem ipsum, si me audies: valde
care aestimas tot annos, quot ista aetas recipit,si prop-

7 ter eam causam puero isti supplicaturus es. Deinde,
'724

