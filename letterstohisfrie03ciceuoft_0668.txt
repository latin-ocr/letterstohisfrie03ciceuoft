CICERO

δ Quod scribis te ad Tertiam sororem et matrem
scripsisse, ut ne prius ederent ea, quac gesta a Cassio
essent, quam mihi visum esset, video te veritum esse
id, quod verendum fuit, ne animi partium Caesaris,
quomodo etiam nunc partes appellantur, vehementer
commoverentur. Sed ante quam tuas litteras ac-
cepimus, audita res erat et pervulgata, tui etiam
tabellarii ad multos familiares tuos litteras attulerant.
Qua re neque supprimenda res erat, praesertim cum
id fieri non posset, neque, si posset, non divulgandam

6 potius quam occultandam putaremus. De Cicerone
meo et, si tantum est in eo, quantum scribis, tantum
scilicet, quantum debeo, gaudeo, et si, quod amas
eum, eo maiora facis, id ipsum incredibiliter gaudeo,
a te eum diligi.

v (ΙΙ. 5)

M. CICERO S. D. Μ. BRUTO
Romae, Α.ιτ.(“. 711

1 Quae litterae tuo nomine recitatae sint Id. April.
in senatu eodemque tempore Antonii, credo ad te
scripsisse tuos, quorum ego nemini concedo3 sed
nihil necesse erat eadem omnes, illud necesse me ad
te scribere, quid sentirem tota de constitutione huius
belli et quo iudicio essem quaque sententia. Volun-
636

