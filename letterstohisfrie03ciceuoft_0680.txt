CICERO

nos esse salvos, et certe, nisi is Antonium ab urbe

2 avertisset, perissent omnia. Triduo vero aut qua-
triduo ante hanc rem pulcherrimam timore quodam
perculsa civitas tota ad te se cum coniugibus et
liberis effundebat3 eadem recreata a. d. ΧΗ. Kal.
Maias te huc venire quam se ad te ire malebat : quo

. quidem die magnorum meorum laborum multarum-
que vigiliarum fructum cepi maximum—si modo est
aliquis fructus ex solida veraque gloria 3——nam tantae
multitudinis, quantam capit urbs nostra, concursus
est ad me factus, a qua usque in Capitolium deductus
maximo clamore atque plausu in rostris collocatus
sum ι nihil est in me inane—neque enim debet,-—sed
tamen omnium ordinum consensus, gratiarum actio
gratulatioque me commovet propterea, quod popula-
rem me esse in populi salute praeclarum est. Sed

3 haec te malo ab aliis. Me velim de tuis rebus con-
siliisque facias diligentissime certiorem illudque
considereS, ne tua liberalitas dissolutior videatur: sic
sentit senatus, sic populus Romanus, nullos umquam
hostes digniores omni supplicio fuisse quam eos cives,
qui hoc bello contra patriam arma ceperunt, quos
quidem ego omnibus sententiis ulciscor et persequor
omnibus bonis approbantibus. Tu quid de hac re
sentias, tui iudicii est : ego sic sentio, trium fratrum
unam et eandem esse causam.

⁶ The speaker's platform in the Forum.
648

