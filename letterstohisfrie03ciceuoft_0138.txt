CICERO

2 beneficium suum in eo manere. Hoc te scire volui,
ut eum in civium Rornanorum numero haberes,
ceterisque in rebus tibi eum ita commendo, ut maiore
studio neminem commendarim. Gratissimum mihi
feceris, si eum ita tractaris, ut intellegat, meam

commendationem magno sibi ornamento fuisse.

XXXVII

u. T. c, s. P. D. ACILIO PROC.
Romae (ἒ), A.U.C. 709.

Hippiam, Philoxeni fllium, Calactinum, hospitem
et necessarium meum, tibi commendo in maiorem
modum„ Eius bona, quemadmodum ad me delata
res est, publice possidentur alieno nomine, contra
leges Calactinorum. Id si ita est, etiam sine mea
commendatione ab aequitate tua res ipsa impetrare
debet, ut ei subvenias. Quoquo modo autem se res
habet, peto a te, ut honoris mei causa eum expedias,
tantumque ei commodes et in hac re et in ceteris,
quantum tua fides dignitasque patietur. Id mihi

vehementer gratum erit.

a..

⁸ Καλὴ Ἀκτή οη the N. coast of Sicily, east of Halesa.

106

