CICERO

tus secundis. et sum totus vester et esse debe03
cum praesertim matris tuae, gravissimae atque
optimae feminac, maiora erga salutem dignitatemque
meam studia. quam erant a muliere postulanda,
perspexerim. Quapropter a te peto in maiorem
modum, ut me absentem diligas atque defendas.

VIII

M. Τ. C. PROC. S. Ρ. D. MARCELLO COLLEGAE

Inter Iconium et Cybistra, A.u.c. 703.

Marcellum tuum consulem facturn, teque ea laetitia
affectum esse, quam maxime optasti. mirandum in
modum gaudeo, idque cum ipsius causa, tum quod
te omnibus secundissimis rebus dignissimum iudico,
cuius erga me singularem benevolentiam vel in labore
meo vel in honore perspexi, totam denique domum
vestram vel salutis vel dignitatis meae studiosissimam
cupidissimamque cognovi. Quare gratum mihi fe-
ceris, si uxori tuae Iuniae, gravissimae atque optimae
feminae, meis verbis eris gratulatus. A te id, quod
consuesti, peto, me absentem diligas atque defendas,

 

¹ ⁰ Fatlier os the C. Marcellus addressed in the preceding
ettcr.

272

